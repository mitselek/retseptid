Tatraküpsised
===========
    2014-11-21

- 100g võid
- 25g suhkrut
- 1 muna
- 150g tatrajahu
- veidi soola, paar tera sidrunhapet

Ei vett, ei küpsetuspulbrit. Sega kõik kokku, jaga pätsikesteks.
~20min@180°C

### Advendi puhul väiksema kalorsusega versioon
    2014-11-30

- 200g võid
- 60g suhkrut
- 2 muna
- 350g tatrajahu
- sool

Olen proovinud erisuguse kujuga küpsiseid; suupäraseimaks on osutunud pisikesed peopesas veeretatud kuulikesed.
Esimese plaaditäie panin külma, järgmised juba kuuma ahju. Tulemust see kuidagipidi ei mõjutanud.
180°C ja ~20 (+5 külma ahju puhul) minutit.

### Talujahu
    2014-12-05

Meil käib aegajalt üks talumees kraami toomas. Seekord saime tatrajahu.
Taigen ja küpsised tulid kardinaalselt erinevad; taigen kleepis kausi külge aga käte külge sugugi mitte ja pätsikeste tegemine oli palju mõnusam.
Valmis küpsised krõbisevad hamba all vähem, kui poejahust. Maitsestasin sedasi, et pooled küpsised said poole küpsemise peal igaüks tilga lahjendatud mett kuklale. Näeb ilus välja ja kompenseerib liiga vähest suhkrukogust retseptis.
Hästi mõjus ka see, et raputasin valmis küpsiste kaussi veits soola peale.

### Toorjuust
    2014-12-07

- 50g võid
- 100g toorjuustu (kārums)
- 50g mett
- 1 muna
- 210g tatrajahu
- 5g soola

### Lepasuitsujuust
    2014-12-10

- 200g võid
- 200g riivitud lepasuitsujuustu
- 100g suhkrut
- 4 muna
- 600g tatrajahu
- 10g soola

Seekord jälle tavaline tatrajahu - taigen tuleb hästi lahti kausi küljest aga pätse teha märksa ebamugavam. Need küpsised hakkavad mulle juba meeldima; suitsumaitse on hea, magusat võiks tiba vähem olla.

### Juust toorjuust talujahu
##### Mahe tatrajahu, Tõrvaaugu talu
    2014-12-17

<img src="./IMG_3284.JPG" width="250px">

- 300g võid
- 200g riivjuustu
- 175g toorjuustu
- 660g tatrajahu
- 6 muna
- 15g soola

Erakordselt kleepuv taigen. Arvan, et sõtkusin teda oma tund aega enne kui veidi käte küljest lahti tulema hakkas. Samas pätsiveeretamisel sai jällegi puhaste kätega hakkama. Huvitav, mis on see oluline vahe, miks tavaline tatrajahu moodustab kätele sihukese liimikihi ja see mahe, kleepuv talujahu jätab käed puhtaks.  
Aga oi ku head. Seni parimad! Suhkru puudumine tunda ei anna. Toorjuust täitsa äratuntav. Võid oli tiba palju - küpsised ujusid nati rohkem kui tarvis.

### Küüslauk :p
    2014-12-20

<img src="./IMG_3286.JPG" width="250px">

- 600g võid
- 100g riivjuustu-~~küüslaugu~~ segu
- 675g tatrajahu
- 6 muna
- 15g soola
- 20g suhkrut

Selgus, et ma unustasin siiski küüslaugu (enamuse sellest). Samuti tüdisin pabulatest - saagu korralikud junnid. Küpsetasin seekord veidi vähem, küpsis sai vähem kõva ja süües meenutab vägagi tatraputru - üllatus.

### Laktoosivaba
    2014-12-26

- 330g võid asendasin 250ml(215g) õliga *
- 500g peentatrajahu
- 4 muna
- 15g soola

\* Sõtkumise ja voolimise käigus jäi 50ml(43g) õli üle.

  Käisin muudkui vahtimas, et millal küpsis värvi muudab aga TA EI MUUTNUDKI! Selleks ajaks kui värv tumenema hakkas, oli küpsis tegelikult juba üle küpsenud. Esimene pannitäis tuli sihuke heade hammastega inimestele.  
  Kättemaksuks lisasin järelejäänud taignale peoga suureteralist suhkrut ja tegin ahju (200°C) täpselt 20min pärast lahti ja ei mingit piilumist vahepeal. Vat sedasi tehakse parajat küpsist.  
  Võiga maitses küll palju-palju paremini aga noh - ikkagi laktoosivaba.  
  
----
Ehk tulid soolased küpsised seetõttu nii kõvad, et ma taignast viimast kui tilka liigset õli välja mätsida püüdes taigna liiga tihedaks tegin.

### Viimased
    2014-12-28
    
- 200g võid
- 50g suhkrut
- 2 muna
- 300g tatrajahu
- natuke soola

Suureteralise suhkru segasin sisse viimasena vahetult enne pätsimist.
